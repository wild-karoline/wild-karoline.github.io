---
layout: post
title:  "Dovolená v Albánii"
date:   2023-08-05 08:30:00 +0200
last_modified_at: 2023-08-07 09:00:00 +0200
category: Nezařazené
description: Popis mé dovolené v Albánii. Jelo se autem přes Chorvatsko a Černou Horu až do Sarandy, odtud pak přes Himare a Vloru zase zpátky domů.
excerpt: Popis mé dovolené v Albánii. Jelo se autem přes Chorvatsko a Černou Horu až do Sarandy, odtud pak přes Himare a Vloru zase zpátky domů.
---

Právě jsem se vrátila z dovolené v Albánii. Jedním slovem prostě nádhera! Jeli jsme přes Chorvatsko a Černou Horu (start v Grazu), už cesta byla úchvatná - oblast od města Petrovac na Moru po Kotorský záliv prostě vzala dech, stejně tak albánské hory, kterými jsme projížděli cestou dolů.

Postnu vám sem nějaké fotky a předem se omlouvám za jejich kvalitu. Fotografování nebylo mojí prioritou na dovolené, často jsou fotky pořizované za chůze nebo když jsem byla zrovna oslepená sluncem.

## Chorvatsko

Protože je Albánie z Rakouska (i Česka) celkem daleko, stavěli jsme cestou dolů v Chorvatsku. Dostali jsme pozvání od Bláži do Dubrovnika z neděle na pondělí, tak jako neber to. Plán byl vyjet v pátek na noc a dostat se do rána co nejblíže k Dubrovniku. Ať už to bude kdekoli, přespat tam do neděle a pak se už jen přesunout za Blážou.

### Prapratno a Veliki žal

První noc jsme spali v kempu v Prapratnu. Kemp nebyl vybírán dopředu, z Grazu jsme vyrazili s tím, že cestou něco najdeme. Do Prapratna jsme původně sjeli jenom kvůli tomu, že jsme hledali nejbližší market. No nakonec se nám pláž fakt hodně líbila a kemp byl hned vedle. Cenově nás 1 noc v kempu vyšla na ca. 45 Euro (3 osoby, 1 auto, 1 stan) a v marketu mají kozla. Pláž je fakt skvostná, dokonce nám jeden německý pán říkal, že po 20 letech ježdění dolů do Chorvatska je Prapratno beach nejhezčí pláž, kterou tam kdy viděl.

![Prapratno beach, Chorvatsko](/assets/images/albanie/prapratno/prapratno2.jpg)

![Prapratno beach, Chorvatsko](/assets/images/albanie/prapratno/prapratno.jpg)

![Prapratno beach, Chorvatsko](/assets/images/albanie/prapratno/prapratno-kozel.jpg)

V neděli ráno jsme pobalili našich 5 švestek a vyrazili dál. Měli jsme chuť na kafe a bratr měl hlad. To jsme ještě netušili, že najít kavárnu nebo pekárnu bude první oříšek. A když už jsme něco takového našli, tak tam samozřejmě byl takový nával, že najít parkoviště bylo téměř nemožné. Záchranu nám poskytl Studenac. Nebylo to ideální, ale brácha se najedl a my měli kafe 😂. Uvnitř měli automat na kafe (nevím, jestli to tak má každý Studenac market).

![Snídaně před Studenac marketem](/assets/images/albanie/veliki-zal/studenac-snidane.jpg)

Cestou pro kafe už jsme se rozhlíželi po další pláži, kde bysme mohli na pár hodin zakempit. Do oka nám padl Veliki žal. Původně jsme mysleli, že se dá parkovat jen nahoře u silnice, ale byli jsme mile překvapeni, když jsme zjistili, že se dá autem dojet až úplně dolů k pláži. Pláž je menší, dají se půjčit lehátka (téměř tam nejsou stinná místa, my si na jedno počkali u piva) a je tam jedna hospoda.

![Pláž Veliki žal](/assets/images/albanie/veliki-zal/veliki-zal.jpg)

![Pláž Veliki žal](/assets/images/albanie/veliki-zal/veliki-zal2.jpg)

Highlight dne byli delfíni! Vím, že je na fotce prd vidět, ale i tak vám ji sem dám 😄. Bylo jich 5 nebo 6 a určitě hodinu se proháněli v dáli před námi. Už jsem od známých slyšela, že delfíny viděli často (oblast Istrie), no nám se nikdy nepoštěstilo. Až do tohohle dne. A to Bláža říkala, že takhle jižně je opravdu neobvyklé nějaké spatřit.

![Delfín na pláži Veliki žal](/assets/images/albanie/veliki-zal/veliki-zal-delfin.jpg)

### Dubrovnik

Jsem neskutečně ráda, že jsem dostala možnost navštívit Dubrovnik. Dubrovnik se v posledních letech stal vyhledávaným turistickým cílem a podle toho se také vyvíjí například ceny ubytování a množství návštěvníků ve městě (jeden z důvodů, proč nemám víc fotek - všude byly davy lidí).

Ubytovaní jsme byli kousek od mostu Dr. Franja Tudmana. Z jedné strany mostu kotví ohromné výletní lodě, z druhé se dá koupat.

![Dubrovnik, most Dr. Franja Tudmana](/assets/images/albanie/dubrovnik/most-dr-franjo-tudman.jpg)

![Dubrovnik, most Dr. Franja Tudmana](/assets/images/albanie/dubrovnik/dubrovnik-most.jpg)

V podvečer jsme se vydali na [vyhlídku](https://goo.gl/maps/mpEMqrMBZfdPkvjL9), kam se dá vyjet i lanovkou (my jeli autem). Je odtud nádherný výhled na město i široké okolí, rozhodně doporučuju.

![Dubrovnik vidikovac, vyhlídka](/assets/images/albanie/dubrovnik/dubrovnik-vyhlidka.jpg)

![Dubrovnik vidikovac, vyhlídka](/assets/images/albanie/dubrovnik/dubrovnik-vyhlidka2.jpg)

Načež následovala procházka městem. Ve městě je téměř nemožné najít parkování a je prý velmi drahé. Ideálně se tedy nechat odvézt a zase vyzvednout, využít taxi, příp. MHD. Do města jsme vcházeli se setměním a stále se valily proudy lidí. Ani si nedokážu představit, jak to vypadá přes den - 40 °C a ještě více lidí (do Dubrovniku jezdí výletní lodě, které ve městě kotví jen pár hodin a to právě přes den, kdy mají pasažéři možnost si projít město). Jinak pivo 5 Euro, cappuccino také 5 Euro a jídlo jsem nekoukala.

![Dubrovnik, vstup do města](/assets/images/albanie/dubrovnik/dubrovnik-vstup.jpg)

## Albánie

Do Albánie jsme vyráželi kolem půlnoci. Při cestě dolů jsme měli štěstí a na hranicích byla 2 auta a ani nekontrolovali. Přesto nám cesta do Sarandy zabrala skoro 12 hodin. Částečně silnice v hrozném stavu, rychlost věčně omezená, málo osvětlení, občas nějaká koza na silnici.

### Ceny v Albánii a placení, internet

Všude bylo možné platit eurem! Přepočet byl ve většině případů 1:100, dvakrát počítali 1:98. Zpátky dostanete buď euro, nebo jejich měnu. Pozor na obchody, kde nejsou u zboží cenovky - bez okolků na vás u kasy vypálí nějakou smyšlenou (samozřejmě přepálenou) cenu.

Ceny benzínu se pohybovaly tak nějak stejně po celém pobřeží - v rozmezí od 183 do 189 LEK (tedy 1,83 až 1,89 euro). Ubytování jsme měli ve všech případech za 40-50 euro na noc (2 dospělí, 1 dítě ve věku 15 let, v ceně parkování a wifina, do 500m od pláže). Mléko od 200 LEK, sýr od 350 LEK (nejlevnější toastový sýr), šunka a salám totéž. Víno v obchodě od 400 LEK. Cappuccino 100-150 LEK. Největší rozdíly v cenách jsme pocítili u piva - v Sarandě se ceny pohybovaly od 200 LEK (restaurace mimo pláž a promenádu), přes 500 LEK (beach bar), po 900 LEK (hotelový bar na pláži), v Himare konstantě 400-500 LEK a ve Vloře krásných 150-200 LEK (ale ne na pláži a hlavní promenádě, tam jsem upřímně ani nekoukala potom, co jsme objevili pivko za 150 LEK po cestě na pláž).

Ještě předtím, než jsme opustili Chorvatsko, jsme si všichni zapli letový režim. Ubytování jsme si hledali vždy s wifinou a ve všech hospodách a restauracích, které jsme navštívili, bylo rovněž internetové připojení k dispozici. Poněvadž jsem si před odjezdem stáhla offline mapy na Černou Horu a Albánii, měli jsme i toto pokryté. Tudíž kupovat albánskou SIMku pro nás vůbec nebylo nutné, v pohodě jsme si vystačili s tímto řešením.

### Sarandë

V Sarandě jsme trénovali albánský provoz. Auta parkují všude, řidiči rádi troubí, silnice jsou úzké. Jen pro otrlé. To jen pro info.

Jinak se jedná o letovisko na jihu země na albánské riviéře. Na jedné straně moře a výhled až na Korfu, na druhé straně hory. Co nás tam trochu iritovalo byly odpadky - ve městě ztěží najdete odpadkový koš a podle toho to také vypadá. O ulicích mimo hlavní turistické tahy ani nemluvím, tam se snad ani nikdo neobtěžuje odpadky odklízet.

![Saranda](/assets/images/albanie/saranda/saranda.jpg)

![Saranda](/assets/images/albanie/saranda/saranda2.jpg)

#### Bistrica Beach

V Sarandě jsme byli 3 dny, z toho 1 den byl zákaz koupání kvůli větru a vlnám. První den jsme strávili na pláži nejblíže ubytování (pod hotelem Nertili), druhý už jsme si dali více záležet na výběru. Rozhodnutí padlo na pláž, kde ústí říčka Bistrica a bylo to super! Vůbec ne přelidněná, voda příjěmně chladná díky Bistrici (říčka má celoročně kolem 10 °C) a pěkný pohled na Řecko u Sarandu.

{% include image.html url="/assets/images/albanie/saranda/saranda-bistrica.jpg" description="Saranda, Bistrica beach" %}

{% include image.html url="/assets/images/albanie/saranda/saranda-bistrica-beach.jpg" description="Saranda, Bistrica beach" %}

{% include image.html url="/assets/images/albanie/saranda/saranda3.jpg" description="Saranda, pohled z Bistrica beach" %}

{% include image.html url="/assets/images/albanie/saranda/saranda-korfu.jpg" description="Saranda, pohled na Korfu z Bistrica beach" %}

#### Ksamil a Butrint

Jeden den jsme si chtěli vyjet i do Ksamilu a na Butrint. Bohužel jsme už před vjezdem do Ksamilu stáli 30 min v zácpě a v samotném Ksamilu jsme pak viděli na pláži vyvěšenou červenou vlajku (a parkování bylo možné jen celodenní, žádná hodinová sazba), takže jsme se jenom rozhlédli a jeli dál. U Butrintu jsme neměli víc štěstí - parkoviště beznadějně plné, u vstupu fronta a přijížděli další a další autobusy plné lidí. Alespoň pár fotek z cesty můžu nabídnout.

{% include image.html url="/assets/images/albanie/saranda/ksamil2.jpg" description="Ksamil" %}

{% include image.html url="/assets/images/albanie/saranda/ksamil.jpg" description="Ksamil" %}

{% include image.html url="/assets/images/albanie/saranda/ksamil-saranda.jpg" description="Cesta ze Sarandy do Ksamilu" %}

{% include image.html url="/assets/images/albanie/saranda/saranda-ksamil.jpg" description="Cesta ze Sarandy do Ksamilu" %}

{% include image.html url="/assets/images/albanie/saranda/ksamil-butrint.jpg" description="Cesta z Ksamilu na Butrint" %}

#### Blue Eye (Syri i Kaltër)

Potom, co jsme zjistili, že z Ksamilu a Butrintu nic nebude, jsme se rozhodli mrknout na tzv. Blue Eye (alb. Syri i Kaltër). Sice taky davy, ale rozhodně to za to stálo. Jedná se o pramen Bistrice, u jejíhož ústí jsme se byli koupat. Přímo u pramene je koupání zakázáno, je ale možné si do vody vlézt o kousek dále u [restaurace](https://goo.gl/maps/9Qenx92p2qHDUBhS8) (ale jak už jsem vzpomínala výše, voda má celoročně kolem 10 °C, takže něco pro otužilce).

Parkování jsme si zaplatili na 2 hod, což bylo dostačující. Od parkoviště k pramenu se jde zhruba 20-30 min.

{% include image.html url="/assets/images/albanie/saranda/blue-eye.jpg" description="Blue Eye, pramen Bistrice" %}

### Himarë

Oblast od Qepara po Dhërmi zahrnující právě Himarë se nám líbila nejvíce. Moře nádherné, na ulicích odpadkové čisto (a tudíž čisto), lidé milí. Ceny piva tu tak nekolísali jako v Sarandě - velké pivo tu bylo všude, co jsme byli, za ca. 4 eura.

{% include image.html url="/assets/images/albanie/himare/himare.jpg" description="Himarë, Plazhi i Himarës" %}

#### Qeparo

Ze Sarandy do Himare je to co by kamenem dohodil. A protože jsme měli tedy dost času, brouzdali jsme [FB skupinou o Albánii](https://www.facebook.com/groups/cestujemedoalbanie/) a narazili na tip zastavit se v horním Qeparu. V příspěvku doslova stálo "zahněte u 2 šedivých vrat". Bez bližšího infa jsme to opravdu zvládli. Pro nervózní, jako jsme byli my, přikládám výstřižek z Google maps, vrata nelze přehlédnout. Ještě dodám, že cesta je opět jen pro otrlé řidiče - velmi úzká a velmi strmá.

{% include image.html url="/assets/images/albanie/himare/qeparo-vrata.jpg" description="Šedivá vrata, silnice k hornímu Qeparu" %}

A opravdu, jak bylo psáno na FB, horní Qeparo je místo, kde se snad zastavil čas. Kamenné domky, krásný výhled, velmi milá paní hospodská.

{% include image.html url="/assets/images/albanie/himare/qeparo.jpg" description="Pohled na Qeparo od příjezdové cesty" %}

{% include image.html url="/assets/images/albanie/himare/qeparo2.jpg" description="Uličky Qepara" %}

{% include image.html url="/assets/images/albanie/himare/qeparo3.jpg" description="Uličky Qepara" %}

{% include image.html url="/assets/images/albanie/himare/qeparo4.jpg" description="Qeparo" %}

{% include image.html url="/assets/images/albanie/himare/qeparo5.jpg" description="Výhled na moře pod Qeparem" %}

{% include image.html url="/assets/images/albanie/himare/qeparo5.jpg" description="Výhled na moře pod Qeparem" %}

#### Gjipe Beach

{% include image.html url="/assets/images/albanie/himare/gjipe-sign.jpg" description="Cedule od parkoviště na Gjipe Beach" %}

Opět se jedná o destinaci, kam je třeba jet opatrně a s pevnými nervy. Silnice k parkovišti je velmi úzká, 2 normální auta se vedle sebe nevejdou, je třeba couvat k rozšířeninám určeným k vyhýbání.

Také je tu pravděpodobně možnost se silnici vyhnout, nechat auto zaparkované na jejím začátku a dojít na pláž průsmykem. Přinejmenším ceduli k pláži jsem nahoře viděla a tuším na Google maps jsem četla, že se jedná o ca. 3 km procházku (doba kolem 1 hodiny). My jsme si však dojeli až na ono parkoviště, odkud je to pěšky zhruba 20 min klesání (a odpovídající stoupání zpět, pozor).

Pláž nebyla v žádném okamžiku přeplněná, kempuje tam pár lidí a jsou tam 3 nebo 4 hospody a žádný market. V hospodě velké pivo 2.5 eura, v restauraci malé 3 eura. Občas se zastaví výletní loď, pak je to chvíli hlučnější, ale za chvíli zase odjíždí. Na druhé straně pláže od cesty se nachází malé jeskyně, z nichž 1 byla přístupná ještě po souši, k ostatním lze bez problémů doplavat.

{% include image.html url="/assets/images/albanie/himare/gjipe-beach.jpg" description="Pohled na pláž Gjipe z cesty" %}

{% include image.html url="/assets/images/albanie/himare/gjipe-view.jpg" description="Výhled z cesty na Gjipe Beach" %}

### Vlorë

I do třetice - cesta nebyla žádná procházka růžovým sadem. Za Dhërmi samá zatáčka a hodně nákladních vozů, které brzdily provoz a do zatáček se ve dvojku s osobákem nevešly. Ale nebudu lhát, ty výhledy z okénka byly parádní.

{% include image.html url="/assets/images/albanie/vlore/cesta-vlore.jpg" description="Cestou autem do Vlorë" %}

{% include image.html url="/assets/images/albanie/vlore/cesta-vlore2.jpg" description="Cestou autem do Vlorë" %}

První noc jsme ve Vlorë šli spát naprosto rozčarovaní. Cestou na pláž jsme špatně zahli a namísto do města šli opačně - tolik bordelu jsme ještě neviděli. Tak pozor, kam zahnete, aby se vám taky nechtělo utéct. Legrace stranou, samozřejmě jsme se při další vycházce poučili.

Městem se táhne podél celého pobřeží promenáda uzpůsobená pro pěší i cyklysty. Na mě jako zapáleného kolistu to působilo velmi sympaticky. Taky tu měli nejlevnější pivko - 1.5 euro!

{% include image.html url="/assets/images/albanie/vlore/vlore.jpg" description="Vlorë" %}

#### Dalan Beach

Jeden den jsme si vyjeli opět na výlet. A našli malý poklad. Dalan Beach a okolí pro nás byla vítanou změnou oproti Vloře. Na Googlu se dočtete, že těžko dostupná autem - nenechte se odradit. Vede tam sice štěrková cesta, ale dá se normálně sjet na dvojku až k pláži, ani k tomu nepotřebujete extra teréňák. A upozorňuji na nutnost si vzít vše s sebou. Tentokrát tu není ani market, ani hospoda.

Stejně jako na Gjipe, i tady bylo pár kempařů. A také se tu dá vyrazit na průzkum (ostatně i na fotkách jsou vidět vyšlapané stezky).

{% include image.html url="/assets/images/albanie/vlore/dalan.jpg" description="Dalan Beach" %}

{% include image.html url="/assets/images/albanie/vlore/dalan5.jpg" description="Dalan Beach" %}

{% include image.html url="/assets/images/albanie/vlore/dalan3.jpg" description="Dalan Beach, okolí" %}

{% include image.html url="/assets/images/albanie/vlore/dalan4.jpg" description="Dalan Beach, okolí" %}

{% include image.html url="/assets/images/albanie/vlore/dalan-narta.jpg" description="Dalan Beach, pohled na zátoku Narta" %}

## Černá Hora

Zpět už jsme jeli za dne a jenom hleděli, co všechno jsme po cestě do Albánie prošvihli. Od Petrovace po hranice s Chorvatskem nás neopustil úžas a den v autě nás utvrdil v tom, že příští dovolenou budeme směřovat tam. Ale poněvadž už jsme spěchali domů, udělali jsme si jen jeden stop na kafe a procházku. Z cesty tentokrát ani fotky nemáme, protože byl spolujezdec na špatné straně k focení. Ale pro zvědavé, mrkněte na Google - Petrovac, Sveti Stefan, Kotor. Tuhle trasu jsme jeli a určitě si ji příště zopakujeme, akorát na dýl.

### Budva

Staré město Budvy je malebná část s úzkými uličkami. Pláže tam byly celkem přeplněné a "dancing girl" jsme bez přípravy nenašli (nutno podotknout, že jsme stále byli offline). Cenu piva tentokrát nemám, za to cappuccino vím, že stálo 1.9 eura v kavárně nákupního centra.

{% include image.html url="/assets/images/albanie/budva/budva1.jpg" description="Uličky města Budva" %}

{% include image.html url="/assets/images/albanie/budva/budva.jpg" description="Budva, pláž" %}

{% include image.html url="/assets/images/albanie/budva/budva2.jpg" description="Budva" %}
